15
!Izráel visszatérése és szabadulása nagy kín után
1
Seregelj hát egybe, seregek leánya! Ostrommal támadtak ellenünk, pálcával verik arcul Izráel bíráját!
!Krisztus szülővárosa és kegyelmes országlása
2
#4000200601
<b>De te, Efrátának Betleheme, bár kicsiny vagy Júda nemzetségei között, belőled származik az, aki uralkodni fog Izráelen; akinek származása a kezdetekig nyúlik vissza, az ősidők napjáig.</b>
3
#2300701401#2300701709#2603701906
Ezért csak addig adja oda őket, amíg a szülő asszony szül, de testvéreinek maradékai visszatérnek Izráel fiaihoz.
4
Odaáll, és az ÚR erejével legeltet, az ÚRnak, Istenének fenséges nevével. Biztonságban laknak, mert nagy lesz ő egészen a föld határáig.
5
Ő a mi békességünk. Ha Asszíria fölvonul földünkre, és megtapossa palotáinkat, hét pásztort és nyolc fejedelmi férfit állítunk szembe vele.
6
Karddal legeltetik majd Asszíria földjét és Nimród földjét is az ő kapuiban. Megszabadít Asszíriától, ha megtámadja földünket, és a mi területünkre lép.
!Izráel dicsősége és megtérése
7
Olyan lesz Jákób maradéka a sok nép között, mint az ÚRtól jövő harmat, mint zápor a fűnek, mert nem emberben reménykedik, és nem emberek fiaiban bízik.
8
Olyan lesz Jákób maradéka a nemzetek között, a sok nép között, mint az oroszlán az erdei vadak között. Mint az oroszlánkölyök a juhnyáj között, amely ha betör, letiporja és széttépi, és nincs, aki megmentsen tőle.
9
Erőt vesz kezed szorongatóidon, és minden ellenségedet kipusztítod.
10
Azon a napon – ezt mondja az ÚR – kiirtom lovaidat, és elveszítem harci szekereidet.
11
Kiirtom országod városait, és ledöntöm minden erődítményedet.
12
Kiirtom kezedből a varázsszereket, és nem lesznek többé szemfényvesztőid.
13
Kiirtom faragott szobraidat és bálványaidat, nem borulsz le többé kezed alkotásai előtt.
14
Kiszaggatom szent fáidat, és elpusztítom városaidat.
15
Heves haraggal állok bosszút azokon a népeken, akik nem engedelmeskednek.
