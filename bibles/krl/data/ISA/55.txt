13
!Általános meghívás az Isten kegyelmi szövetségébe
1
#2304101701#4300703702#6602201701
Mindenki, aki szomjazik, jöjjön e vizekhez! Ti is, akiknek nincs pénzetek, jöjjetek, vegyetek és egyetek! Gyertek, vegyetek pénz nélkül, ingyen bort és tejet!
2
#1903600901#1906300601
Miért adnátok pénzt azért, ami nem kenyér, és fizetséget azért, ami nem elégíthet meg? Hallgassatok, hallgassatok rám, hogy jót egyetek, és kövér falatokban gyönyörködjék a lelketek!
3
#1000701601#1908902901#4401303401
Fordítsátok ide fületeket, és jöjjetek hozzám! Hallgassatok rám, hogy éljen a lelketek!<b> Örök szövetséget kötök veletek Dávid iránt való változhatatlan hűségemért.</b>
4
Íme, bizonyságul adtam őt a népeknek, fejedelmül és parancsolóul a nemzeteknek.
5
Íme, olyan népet hívsz elő, amelyet nem ismersz, és olyan népek sietnek hozzád, amelyek nem ismertek, az ÚRért, Istenedért és Izráel Szentjéért, aki megdicsőít téged.
6
#1401500401#1903200801#2000801701#2306500101#2402901401
Keressétek az URat, amíg megtalálható, hívjátok segítségül, amíg közel van!
7
#1910300303#2305600101#2603301101
Hagyja el a gonosz az útját, és a bűnös ember a gondolatait! Térjen az ÚRhoz, a mi Istenünkhöz, és ő könyörül rajta, mert ő bőkezű a megbocsátásban.
!Isten beszéde hatás nélkül nem maradhat
8
#0402301901#1910301101
<b>Mert az én gondolataim nem a ti gondolataitok, és a ti útjaitok nem az én útjaim, így szól az ÚR!</b>
9
<b>Mert amiképpen magasabbak az egek a földnél, akképpen magasabbak az én útjaim a ti útjaitoknál és az én gondolataim a ti gondolataitoknál!</b>
10
<b>Mert ahogyan az eső és a hó lehull az égből, és nem tér oda vissza, hanem megöntözi a földet, termővé, gyümölcsözővé teszi azt, és magot ad a magvetőnek és kenyeret az éhezőnek,</b>
11
#1906501101
<b>úgy lesz az én beszédemmel is, amely számból kijön. Nem tér vissza hozzám üresen, hanem megcselekszi, amit akarok, és eredményes lesz ott, ahová küldtem.</b>
12
#1909800801#2303501201
Mert örömmel jöttök ki, és békességben vezetlek benneteket. A hegyek és halmok ujjongva énekelnek előttetek, és tapsol a mező minden fája.
13
#2304301902
A tövis helyén ciprus nő, bogáncs helyett mirtusz. Az ÚR dicsőségére lesz ez örök jelül, amelyet nem törölhetnek el.
