36
!Hívogatása és igérete a bölcseségnek, mely öröktől fogva Istennél van
1
#2000102002
Avagy a bölcsesség nem kiált-é, és az értelem nem bocsátja-é ki az ő szavát?
2
A magas helyeknek tetein az úton, sok ösvény összetalálkozásánál áll meg.
3
A kapuk mellett a városnak bemenetelin, az ajtók bemenetelinél zeng.
4
Tinéktek kiáltok, férfiak; és az én szóm az emberek fiaihoz van!
5
Értsétek meg ti együgyűek az eszességet, és ti balgatagok vegyétek eszetekbe az értelmet.
6
Halljátok meg; mert jeles dolgokat szólok és az én számnak felnyitása igazság.
7
Mert igazságot mond ki az én ínyem, és útálat az én ajkaimnak a gonoszság.
8
Igaz én számnak minden beszéde, semmi sincs ezekben hamis, vagy elfordult dolog.
9
Mind egyenesek az értelmesnek, és igazak azoknak, kik megnyerték a tudományt.
10
Vegyétek az én tanításomat, és nem a pénzt; és a tudományt inkább, mint a választott aranyat.
11
#1802801505#2000301403
Mert jobb a bölcseség a drágagyöngyöknél; és semmi gyönyörűségek ehhez egyenlők nem lehetnek.
12
Én bölcsesség lakozom az eszességben, és a megfontolás tudományát megnyerem.
13
#1802802801
Az Úrnak félelme a gonosznak gyűlölése; a kevélységet és felfuvalkodást és a gonosz útat, és az álnok szájat gyűlölöm.
14
Enyém a tanács és a valóság, én vagyok az eszesség, enyém az erő.
15
Én általam uralkodnak a királyok, és az uralkodók végeznek igazságot.
16
Én általam viselnek a fejedelmek fejedelemséget, és a nemesek, a földnek minden birái.
17
#2000801201
<b>Én az engem szeretőket szeretem, és akik engem szorgalmasan keresnek, megtalálnak.</b>
18
#2000301601
Gazdagság és tisztesség van nálam, megmaradandó jó és igazság.
19
Jobb az én gyümölcsöm a tiszta aranynál és színaranynál, és az én hasznom a válogatott ezüstnél.
20
Az igazságnak útán járok, és az igazság ösvényének közepén.
21
#2000801801
Hogy az engem szeretőknek valami valóságost adjak örökségül, és erszényeiket megtöltsem.
22
#0100100101
Az Úr az ő útának kezdetéül szerzett engem; az ő munkái előtt régen.
23
Örök időktől fogva felkenettem, kezdettől, a föld kezdetétől fogva.
24
#2000802202
Még mikor semmi mélységek nem voltak, születtem vala; még mikor semmi források, vízzel teljesek nem voltak.
25
Minekelőtte a hegyek leülepedtek volna, a halmoknak előtte születtem.
26
#1802802008
Mikor még nem csinálta vala a földet és a mezőket, és a világ porának kezdetét.
27
Mikor készíté az eget, ott valék; mikor felveté a mélységek színén a kerekséget;
28
Mikor megerősíté a felhőket ott fenn, mikor erősekké lőnek a mélységeknek forrásai;
29
#1910400901
Mikor felveté a tengernek határit, hogy a vizek át ne hágják az ő parancsolatját, mikor megállapítá e földnek fundamentomait:
30
#2000802201
Mellette valék mint kézmíves, és gyönyörűsége valék mindennap, játszva ő előtte minden időben.
31
Játszva az ő földének kerekségén, és gyönyörűségemet lelve az emberek fiaiban.
32
#1911900102
És most fiaim, hallgassatok engemet, és boldogok, akik az én útaimat megtartják.
33
Hallgassátok a tudományt és legyetek bölcsek, és magatokat el ne vonjátok!
34
#1908401101#2000801108
Boldog ember, aki hallgat engem, az én ajtóm előtt virrasztván minden nap, az én ajtóim félfáit őrizvén.
35
#2000301603
<b>Mert aki megnyer engem, nyert életet, és szerzett az Úrtól jóakaratot.</b>
36
#2000303501
De aki vétkezik ellenem, erőszakot cselekszik az ő lelkén; minden, valaki engem gyűlöl, szereti a halált!
